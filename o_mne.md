---
title: O mně
permalink: /o-mne/
order: 1
---

Jmenuju se Julie, je mi 34, jsem z Brna a o cvičení jógy jsem se poprvé pokusila zhruba před pěti lety. Od té doby jsem vyzkoušela hodně různých stylů a musím říct, že mě baví všechny – klidně se nechám mučit při ashtanga vinyasa józe, zpotím se při hot józe nebo se protáhnu při jin józe. Jako lektorka se nejvíc zaměřuju na posilování hlubokého stabilizačního systému a obecně na silovější styl jógy, ale občas svoje cvičence překvapím i relaxační lekcí.

V životě se neřídím žádným mottem, protože nejsem schopná řídit se ani receptem, natož žít podle nějakého moudra – kdyby mi ale někdo držel pistoli u hlavy, vybrala bych si za krédo slavnou větu z Přeletu nad kukaččím hnízdem: „Aspoň jsem to zkusil!“


Licence a certifikáty:
- 2018 Technika jógových pozic – workshop v Yoga Brno Academy
- 2018 Silové ásany v dynamických stylech jógy – workshop v Yoga Brno Academy
- 2018/2019 Instruktor jógy – akreditovaný kurz MŠMT v Yoga Brno Academy
- 2019 Pranaynama: základní dechové techniky a krije – workshop v Yoga Brno Academy
- 2019 Yoga - Fascial Release (Fasciální jóga) - workshop v MY FIT studiu
- 2019 Jóga pro seniory - workshop v Domě jógy Praha

